+++
version = "2.0"
aliases = ["/version/2/0"]
+++

# Кодекс поведінки учасника
## Наші зобов’язання 

Ми, як члени, учасники та керівництво, зобов’язуємось зробити участь у нашому проєкту вільною від переслідування для кожного, незалежно від віку, статури, видимих чи невидимих особливих потреб, етнічної приналежності, статевих ознак, гендерної приналежності та самовираження, рівня досвіду, освіти, соціально-економічного статусу, національності, зовнішності, раси, релігії або сексуальної самоідентифікації та орієнтації.

Ми зобов'язуємось поводитись та взаємодіяти таким чином, щоб сприяти відкритій, гостинній, різноманітній, всебічній та здоровій атмосфері проєкту.

## Наші правила

Приклади поведінки, які сприяють створенню позитивного середовища у нашому проєкті:

* Демонстрація співчуття та доброзичливості по відношенню до інших людей
* Повага до різних думок, точок зору та досвіду
* Надання та ввічливе сприйняття конструктивних відгуків
* Прийняття на себе відповідальності і принесення вибачень тим, хто постраждав від наших помилок, а також спроможність вчитися на власних помилках
* Зосередження уваги на тому, що є найкращим не тільки для нас як особистостей, але і для всього проєкту

Приклади неприйнятної поведінки:

* Використання висловлювань чи зображень сексуального характеру, небажана увага сексуального характеру чи будь-які домагання
* Тролінг, образливі або принизливі коментарі, перехід на особистості чи політичні нападки
* Публічні чи приватні переслідування
* Оприлюднення приватних даних інших людей, таких як поштова або електронна адреса, без їх згоди
* Інша поведінка, яку обґрунтовано може вважатися недоцільною в професійному середовищі 

## Обов'язки щодо дотримання умов

Керівництво проєкту несе відповідальність за роз'яснення та дотримання наших правил прийнятної поведінки і буде вживати відповідні та справедливі коригувальні дії у відповідь на будь-яку поведінку, яку вони вважатимуть неналежною, загрозливою, образливою чи шкідливою.

Керівництво проєкту несе відповідальність та має право видаляти, редагувати або відхиляти коментарі, зміни, коди, редагування в wiki, питання та інші внески в проєкт, які не будуть відповідати цьому Кодексу поведінки, і повідомлятиме причини прийняття коригувальних рішень, якщо це доречно.

## Сфера застосування

Цей Кодекс поведінки застосовується як у рамках всього проєкту, так і у випадку, коли особа офіційно представляє проєкт у публічних закладах. Приклади представлення нашого проекту включають використання офіційної адреси електронної пошти, публікацію через офіційний обліковий запис у соціальних мережах або дії в якості призначеного представника на онлайн або офлайн заходах.

## Дотримання умов

Про випадки зловживань, домагань чи іншої неприйнятної поведінки можна повідомити представникам керівництва проєкту, які відповідають за дотримання умов, за посиланням [ЗАЗНАЧИТИ МЕТОД ЗВ’ЯЗКУ]. Усі скарги будуть розглянуті та перевірені оперативно та неупереджено.

Керівництво проєкту зобов’язане поважати конфіденційність та безпеку особи, яка повідомила про будь-які порушення.

## Настанови щодо дотримання умов

Керівництво проєкту буде дотримуватися цих Настанов з оцінки впливу на проєкт при визначенні наслідків для будь-яких дій, які воно вважатиме порушенням цього Кодексу поведінки:

### 1. Виправлення

Вплив на проєкт: використання невідповідної мови чи іншої поведінки, що вважається непрофесійним або небажаним у проєкті.

Наслідки: Приватне, письмове попередження від керівництва проєкту з наданням чітких пояснень щодо характеру порушення та роз’ясненням, чому поведінка була невідповідною. Може вимагатися публічне вибачення.

### 2. Попередження

Вплив на проєкт: Порушення внаслідок одного інциденту або ряду дій.

Наслідки: Попередження з визначенням наслідків у разі продовження поведінки. Припинення взаємодії з причетними особами, включаючи небажану взаємодію з тими, хто дотримується Кодексу поведінки, протягом визначеного періоду часу. Це включає припинення взаємодії як у в рамках проєкту, так і на зовнішніх ресурсах, таких як соціальні медіа. Порушення цих умов може призвести до тимчасової або постійної заборони.

### 3. Тимчасова заборона

Вплив на проєкт: Серйозне порушення правил проєкту, включаючи тривалу неналежну поведінку.

Наслідки: Тимчасова заборона будь-якої взаємодії та публічного спілкування у рамках проєкту протягом визначеного періоду часу. У цей період не допускається публічна чи приватна взаємодія з причетними особами, включаючи небажану взаємодію з тими, хто дотримується Кодексу поведінки. Порушення цих умов може призвести до постійної заборони.

### 4. Постійна заборона

Вплив на проєкт: Виявлення практики порушення правил проєкту, включаючи тривалу неналежну поведінку, переслідування особи або агресію чи зневагу до категорії осіб.

Наслідки: Постійна заборона будь-якої взаємодії в межах проєкту.

## Посилання

Цей Кодекс поведінки адаптовано з [Contributor Covenant][homepage], версія 2.0, який доступний за посиланням https://www.contributor-covenant.org/version/2/0/code_of_conduct.html.

Настанови з оцінки впливу на проєкт були створені на основі [кодексу поведінки при використанні Mozilla](https://github.com/mozilla/diversity).

[homepage]: https://www.contributor-covenant.org

Щоб отримати відповіді на поширені запитання щодо цього Кодексу поведінки, див. FAQ за посиланням
https://www.contributor-covenant.org/faq. Переклади доступні за посиланням https://www.contributor-covenant.org/translations.
