+++
version = "1.1"
aliases = ["/version/1/1/0/hu/"]
+++

# Közreműködők Magatartási Kódexe

A projekt közreműködőiként és karbantartóiként vállaljuk, hogy tiszteletben tartjuk mindazokat, akik problémákat jelentenek, funkciókéréseket írnak, dokumentációt frissítenek, pull-kérelmeket vagy javításokat nyújtanak be, és egyéb tevékenységeket végeznek.

Elkötelezettek vagyunk amellett, hogy a projektben való részvétel mindenki számára zaklatásmentes legyen, függetlenül tapasztalattól,  nemi jellemzőktől, nemi identitástól és kifejezésétől, szexuális irányultságtól, fogyatékosságtól, személyes megjelenéstől, testmérettől, fajtól, etnikai hovatartozástól, kortól vagy vallástól.

A résztvevők elfogadhatatlan viselkedésére példa a szexuális tartalmú kifejezések vagy képek használata, a becsmérlő megjegyzések vagy személyes támadások, a trollkodás, a nyilvános vagy magánéleti zaklatás, a sértegetés vagy más szakmaiatlan viselkedés.

A projektgazdáknak joguk és felelősségük, hogy eltávolítsák, szerkesszék, vagy elutasítsák a megjegyzéseket, kódokat, wiki szerkesztéseket, hibákat, észrevételeket, és egyéb hozzájárulásokat, amelyek nem illeszkednek e Magatartási Kódexhez. Azok a projektgazdák, akik nem követik a Magatartási Kódexet, eltávolíthatóak a projekt csapatból.

Ez a Magatartási Kódex minden projektterületen érvényes, és akkor is érvényes, amikor az egyén nyilvános helyeken képviseli a projektet vagy annak közösségét.

Bántalmazó, zaklató vagy általában elfogadhatatlan viselkedést egy problémajelentés megnyitásával vagy a projekt egyik vagy több karbantartójával való kapcsolatfelvétellel lehet jelenteni.

Ezt a Magatartási Kódexet elérheti az alábbi oldalon: [Contributor Covenant](https://www.contributor-covenant.org), v1.1.0, https://www.contributor-covenant.org/version/1/1/0/code-of-conduct.html
