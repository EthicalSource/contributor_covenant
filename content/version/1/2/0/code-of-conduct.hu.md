+++
version = "1.2"
aliases = ["/version/1/2/0/hu/"]
+++

# Közreműködők Magatartási Kódexe

A projekt közreműködőiként és karbantartóiként a nyitott és barátságos környezet megteremtése érdekében vállaljuk, hogy tiszteletben tartjuk mindazokat, akik problémákat jelentenek, funkciókéréseket írnak, dokumentációt frissítenek, pull-kérelmeket vagy javításokat nyújtanak be, és egyéb tevékenységeket végeznek.

Elkötelezettek vagyunk amellett, hogy a projektben való részvétel mindenki számára zaklatásmentes legyen, függetlenül tapasztalattól,  nemi jellemzőktől, nemi identitástól és kifejezésétől, szexuális irányultságtól, fogyatékosságtól, személyes megjelenéstől, testmérettől, fajtól, etnikai hovatartozástól, kortól, vallástól vagy nemzetiségtől.

Példák az elfogadhatatlan viselkedésre a résztvevők részéről:

* A szexuális nyelvezet vagy ilyen képek használata
* Személyes támadások
* Trollkodás, sértő vagy lekicsinylő megjegyzések
* Nyilvánosság előtti vagy személyes zaklatás
* Mások személyes adatainak, mint például fizikai vagy elektronikus címének közzététele, az érintett kifejezett engedélye nélkül
* Egyéb etikátlan vagy szakmaiatlan magatartás

A projektgazdáknak joguk és felelősségük, hogy eltávolítsák, szerkesszék, vagy elutasítsák a megjegyzéseket, kódokat, wiki szerkesztéseket, hibákat, észrevételeket, és egyéb hozzájárulásokat, amelyek nem illeszkednek e Magatartási Kódexhez. E Magatartási Kódex elfogadásával a projekt karbantartói kötelezettséget vállalnak arra, hogy ezeket az elveket tisztességesen és következetesen alkalmazzák a projekt irányításának minden aspektusában. Azok a projektgazdák, akik nem tartják be vagy nem érvényesítik a Magatartási Kódexet, véglegesen eltávolíthatók a projektcsapatból.

Ez a Magatartási Kódex minden projektterületen érvényes, és akkor is érvényes, amikor az egyén nyilvános helyeken képviseli a projektet vagy annak közösségét.

Bántalmazó, zaklató vagy általában elfogadhatatlan viselkedést egy problémajelentés megnyitásával vagy a projekt egyik vagy több karbantartójával való kapcsolatfelvétellel lehet jelenteni.

Ezt a Magatartási Kódexet elérheti az alábbi oldalon: [Contributor Covenant](https://www.contributor-covenant.org), v1.2.0, https://www.contributor-covenant.org/version/1/2/0/code-of-conduct.html
