+++
version = "1.4"
aliases = ["/version/1/4/ro"]
+++

# Codul de Conduită al Contribuitorului

## Angajamentul nostru 

În scopul de a menține un mediu deschis și primitor, noi, în rolul de contribuitori
și întreținători ne angajăm ca participarea în proiectul și comunitatatea noastră
să fie o experiență lipsită de neplăceri pentru toată lumea, indiferent de vârstă, talie, 
dizabilitate, etnie, identitate sau exprimare a genului, nivel de experiență, educație, 
statut socio-economic, naționalitate, aspect fizic, rasă, religie, identitate sau orientare sexuală.

## Standardele noastre

Exemple de comportament care contribuie la crearea unui mediu pozitiv includ:

* Folosirea unui limbaj politicos și incluziv.
* Respectarea punctelor de vedere și a experiențelor diferite.
* Acceptarea criticilor constructive într-un mod civilizat.
* Orientarea către binele comunității.
* Exprimarea empatiei față de ceilalți membri ai comunității.

Exemple de comportament neadecvat ale unui participant includ:

* Folosirea unor expresii, imagini sau aluzii cu tentă sexuală.
* Adresarea unor comentarii cu caracter de batjocură sau insultă. Atacuri de natură
politică sau personală.
* Hărțuire publică sau privată.
* Publicarea informațiilor private ale altor utilizatori, de exemplu adrese fizice
sau electronice, fără acceptul explicit al acestora.
* Alt comportament care ar putea fi considerat neadecvat într-un cadru profesional.

## Responsabilitățile noastre

Cei care întrețin proiectul sunt responsabili pentru clarificarea standardelor unui
comportament acceptabil și trebuie să ia măsurile potrivite în cazul unor acțiuni
considerate neadecvate.

Cei care întrețin proiectul au dreptul și responsabilitatea de a șterge, modifica
sau respinge comentarii, contribuții de cod sursă, modificări ale documentației,
probleme sau orice alte contribuții care nu respectă acest Cod de Conduită sau de a
exclude temporar sau permanent oricare contribuitor pentru acțiuni pe care le
consideră neadecvate, amenințătoare, ofensatoare sau periculoase.

## Scop

Acest Cod de Conduită se aplică atât în spațiul privat cât și în cel public atunci
când o persoană reprezintă proiectul sau comunitatea sa. Exemple de reprezentare a
proiectului sau a comunității includ folosirea unei adrese oficiale de email a
proiectului, postarea pe rețele de socializare folosind un cont oficial sau participarea
la un eveniment 'online' sau 'offline' ca reprezentant delegat. Reprezentarea
unui proiect poate fi clarificată în detaliu de către întreținătorii proiectului.                                 

## Condiții de aplicare

Acțiunile abuzive, hărțuitoare sau considerate neadecvate pot fi raportate prin
contactarea echipei proiectului la adresa [INSERAȚI ADRESA DE EMAIL]. Toate plângerile
vor fi analizate și investigate și vor rezulta într-un răspuns care este necesar și
adecvat circumstanțelor. Echipa proiectului este obligată la păstrarea confidentialității
persoanei care raportează un incident. Mai multe criterii și condiții de aplicare pot fi
specificate separat.

Întreținătorii proiectului care nu respectă și nu aplică Codul de Conduită în bună
credință, ar putea suferi repercusiuni temporare sau permanente determinate de către
alți membri din conducerea proiectului.                       

## Afiliere

Acest Cod de Conduită este adaptat conform [Codului de Conduită al Contribuitorului]  
[homepage], versiunea 1.4, disponibil la https://www.contributor-covenant.org/ro/version/1/4/code-of-conduct.html

[homepage]: https://www.contributor-covenant.org
