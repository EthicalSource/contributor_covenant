+++
version = "1.4"
aliases = ["/version/1/4/ca"]
+++

# Codi de Conducta

## El nostre compromís

En l'interès de fomentar una comunitat oberta i acollidora, nosaltres com a persones col·laboradores i administradores ens comprometem a fer de la participació en el nostre projecte i la nostra comunitat una experiència lliure d'assetjament per a tots, independentment de l'edat, dimensió corporal, discapacitat, ètnia, identitat i expressió de gènere, nivell d'experiència, nacionalitat, aparença física, raça, religió, identitat o orientació sexual.

## Els nostres estàndards

Exemples de comportament que contribueixen a crear un ambient positiu:

* Ús de llenguatge amable i inclusiu
* Respecte a diferents punts de vista i experiències
* Acceptació de crítiques constructives
* Enfocar-se en el que és millor per a la comunitat
* Mostrar empatia a altres membres de la comunitat

Exemples de comportament inacceptable:

* Ús de llenguatge o imatges sexuals i atenció sexual no desitjada
* Comentaris insultants o despectius (*trolling*) i atacs personals o polítics
* Assetjament públic o privat
* Publicació d'informació privada de terceres persones sense el seu consentiment, com a adreces físiques o electròniques
* Altres tipus de conducta que poguessin considerar-se inapropiades en un entorn professional

## Les nostres responsabilitats

Les persones administradores del projecte són responsables d'aclarir els estàndards de comportament acceptable i s'espera que prenguin mesures correctives i apropiades en resposta a situacions de conducta inacceptable. 

Les administradores del projecte tenen el dret i la responsabilitat d'eliminar, editar o rebutjar comentaris, *commits*, codi, edicions de documentació, *issues*, i altres contribucions que no estiguin alineades amb aquest Codi de Conducta, o de prohibir temporal o permanentment a qualsevol col·laborador el comportament del qual sigui inapropiat, amenaçador, ofensiu o perjudicial.

## Abast

Aquest codi de conducta aplica tant a espais del projecte com a espais públics on una persona estigui en representació del projecte o comunitat. Exemples d'això inclouen l'ús del compte oficial de correu electrònic, publicacions a través de les xarxes socials oficials, o presentacions amb persones designades en esdeveniments en línia o presencials. La representació del projecte pot ser aclarida explícitament pels administradors del projecte.
 
## Aplicació

Exemples d'abús, assetjament o un altre tipus de comportament inacceptable poden ser reportat a l'equip del projecte en [INSEREIXI CORREU AQUÍ]. Totes les queixes seran revisades i investigades, generant un resultat apropiat a les circumstàncies. L'equip del projecte està obligat a mantenir la confidencialitat de la persona que reporta l'incident. Detalls específics sobre les polítiques d'aplicació poden ser publicades per separat.

Les persones administradores que no segueixin o que no facin complir aquest Codi de Conducta poden ser eliminades de forma temporal o permanent de l'equip administrador.

## Atribució

Aquest Codi de Conducta és una adaptació del [Contributor Covenant][homepage], versió 1.4, disponible a https://www.contributor-covenant.org/ca/version/1/4/code-of-conduct.html

[homepage]: https://www.contributor-covenant.org
